امروزه این روش بسیار به کار برده می‌شود. در آغاز همانند همه‌ی روشهای بازیابی اطلاعات واژه‌ها از سندها استخراج می‌شوند. سپس پاره‌ای کارهای پیش پردازشی انجام می‌شود. فرض کنید که پس از انجام کارهای پیش پردازشی تعداد t واژه مجزا باقی بماند. به این واژه‌های مجزا واژه‌های نمایه(index term) گفته می‌شود. این واژه‌های نمایه بردارهای پایه یک فضای برداری را درست می‌کنند که t بُعد دارد. به هر واژه ،i، در هر سند یا پرس‌وجوی،j، یک عدد حقیقی نسبت داده می‌شود که آن را وزن آن واژه در آن سند می‌نامیم. هر سند یا پرس‌وجویی به صورت یک بردار با t بُعد نشان داده می‌شود(شکل ۵ـ۲). این ماتریس را ماتریس واژه سند گویند[ref_b].