با افزايش دانش و رشد روز افزون اندازه‌ی اطلاعات در گردش و بايگانی شده , دردسر بزرگی فراروی انسان امروزی ايجاد شده است [kowalski]. نياز به يافتن نوشته‌هايي در يک زمينه‌ی ويژه , يکی از نيازهای روزمره است و هر روز بيش از پيش اين روند افزايش می يابد. به همان اندازه نيز يافتن نوشته‌هايي که نياز است , سخت‌تر می‌شود. روشهای جستجو بايد گسترش يابند تا اين دشواريها کاهش يابند يا دستِ کم بر آنها افزوده نشود. به روند جستجو در گردايه‌ای از نوشته‌ها و يافتن نوشته‌هايي که در پاسخ به درخواستِ کاربر , بازيابی اطلاعاتِ نوشتاری (متنی) گفته می‌شود. بازيابی اطلاعات روشهای گوناگونی برای سازمان دهی و مدل کردن اطلاعات و نيازهای کاربر را پيشنهاد می‌دهد.
	کوشش برای خودکار کردن همه‌ی کارهای جستجو ، دانش ويژه‌ای را به نام بازيابی اطلاعات به وجود آورده است. به کمک آمار و تئوری احتمالات و روشهای  یادگيری ماشین ، مدلهای گوناگونی از دانش برای بازیابی اطلاعات ایجاد شده است [salton]. نوشته‌های گوناگون و کاربرانِ بسیاری که رده‌های گوناگونی از از دانش را دارند ، پیچیدگی‌های بازیابی اطلاعات را دو چندان کرده است [salehi].
	همه‌ی روشهای بازیابی اطلاعاتِ نوشتاری کم وبیش به زبان بستگی دارند ؛ بنابراین باید آن زبان بخوبی بررسی گردد. گرچه روشهایی نیز وجود دارند که به زبان نوشته‌ها بستگی ندارند ؛ ولی این روشها هنوز در دست آزمایش هستند و پاسخ شایسته‌ای از آنها گرفته نشده است. در این پایان نامه بازیابی اطلاعات ، بر روی زبان فارسی به کار گرفته شده است.
	متأسفانه نبودِ استانداردهای ملی در زمینه فارسی از چه از کدهای حروف الفبا ، چه قالبِ سندها و چه ذخیره و بازیابی دردسرهای بزرگی را آفریده است. این دشواریها ناهماهنگی‌های زیادی میان سازندگان نرم افزار و سرویسهای خدماتی شبکه‌ی جهانی(internet) به وجود آورده است. در باره‌ی بسیاری از پروژه‌های فارسی هنوز حتی نیازمندیهای واقعی مشخص نشده است تا بتوان کارهای انجام شده‌ی کنونی را با هم مقایسه کرد[زارع].