در روش فضای برداری تا اینجا پرس و جو و همه‌ی سندها به صورت آرایه و بردار تبدیل شدند. اکنون باید به دنبال تابعی بود که بتواند عددی را به هر سند نسبت دهد که نشان دهنده‌ی اندازه‌ی نزدیکی پرس و جو به آن سند باشد.
معیارهای سنجش گوناگونی در ریاضی وجود دارند که از آن میان می‌توان فاصله‌ی اقلیدسی را نام برد. فاصله‌ی اقلیدسی معیار شایسته‌ای برای یافتن نزدیکترین سندها به پرس و جو نیست.
زاویه‌ی میان دو بردار معیار بهتری در فضای برداری است. در این روش دو بردار که با هم زاویه‌ی کوچکتری بسازند بیشتر به هم نزدیک انگاشته می‌شوند. به جای به کار گیری زاویه‌ی میان دو بردار ، کسینوس زاویه‌ی میان دو بردار معیار فاصله‌ گذاشته شده است. کسینوس زاویه‌ی میان دو بردار یک تابع نزولی از زاویه در بازه‌ی ۰ تا ۱۸۰ درجه است. برای زاویه‌ی صفر (بردار پرس و جو و بردار سند در یک جهت) این تابع مقدار یک را برمی‌گرداند و برای زاویه‌ی ۱۸۰ درجه (دو بردار در دو جهت روبروی هم و بیشترین فاصله) این تابع مقدار ۱-  را برمی‌گرداند. روش محاسبه‌ی این تابع بر پایه‌ی ضرب داخلی دو بردار (dot product) در زیر نشان داده شده است.
<<<شکل:فرمول cos>>>
