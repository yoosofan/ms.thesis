مانند هر کار دیگر در سیستمهای هوش مصنوعی باید گردایه‌ی آزمایشی فراهم گردد تا پاسخ سیستم به کمک آن سنجیده شود یا به عبارت دیگر باید برای سیستم هوشمند یک یا چند آزمون آماده شود. برای ارزیابی یک سیستم بازیابی اطلاعات نیز باید یک گردایه‌ی آزمایشی از سندها و پرس و جوها آماده شود. همچنین در این گردایه باید نگاشت میان سندها و پرس و جوها روشن باشد یا به عبارت دیگر باید روشن باشد که چه سندهایی به چه پرس و جوهایی مربوط هستند. به کمک این گردایه ، سیستم بازیابی اطلاعات ارزیابی می‌شود. معیارهای گوناگونی برای ارزیابی یک سیستم بازیابی اطلاعات به کار می‌رود. در اینجا دو معیار که بیشتر در سیستمهای بازیابی اطلاعاتِ تحقیقاتی به کار می‌رود ، آورده شده است. این دو معیار در سیستمهای بازیابی اطلاعات به صورت استاندارد درآمده‌اند. سپس روشی آورده می‌شود که امروزه بیشترِ نمودارهای ارزیابی سیستمهای بازیابی اطلاعات به کمک آن نشان داده می‌شوند.