سیستم بازیابی اطلاعات دربردارنده‌ی انبوهی از سندها یا چکیده‌ی آنها یا نمایه‌ی سندها است. این سندها یکی از ورودیهای سیستم بازیابی هستند. این سندها بیشتر از روی شبکه‌ی جهانی و بصورت خودکار گردآوری می‌شود. سپس به شکل ویژه‌ای تبدیل می‌شوند و در سیستم نگهداری می‌شوند. کاربر ، سیستم بازیابی اطلاعات را به کار می‌گیرد تا سندهایی را که کاربر به آنها علاقه‌مند است ، بیابد. کاربر با دادن پرس و جو یا پرس و جوهایی پیاپی به سیستم ، رسته‌ی سندهایی را که نیاز دارد نشان می‌دهد ، سیستم می‌کوشد تا این سندها را یافته و اشاره‌گرهایی به این سندها در دسترس کاربر بگذارد. به کمک این پاسخهای(اشاره‌گرهای) سیستم به احتمالِ زیاد ، کاربر می‌تواند سندهایی را که نیاز دارد ، بیابد. پس پرس و جوی کاربر ، ورودی سیستم بازیابی اطلاعات است و خروجی سیستم یک دسته از اشاره‌گرها به سندهایی است که به احتمال زیاد کاربر به آنها علاقه‌مند است. در شکل زیر نمایی ساده از شبکه‌ی جهانی نشان داده شده است.
<<<write\images\chapter2\internet.bmp>>>
	بازیابی اطلاعات نوشتاری را می‌توان به شکلهای گوناگونی بخش بندی کرد. در [baeza-yates1999] یک سیستم بازیابی اطلاعات به شکل زیر بخش بندی شده است.
۱- گردایه‌ای سندها
۲- گردایه‌ای از پرس و جوها
۳- پیشنهاد چهارچوبی برای چگونگی نمایش درونی سندها و پرس و جوها (نمایه گذاری سندها و پرس و جوها)
۴- نگاشتی که ما را از پرس و جوی کاربر به زیر گردایه‌ای از سندها می‌برد که بیشترین نزدیکی را با پرس و جوی کاربر دارند. به این نگاشت ، نگاشت شباهت گفته می‌شود.
	همچنین می‌توان سیستم بازیابی اطلاعات را به دو بخش کاربر و اطلاعات افراز نمود. در شکل طرح کلی یک سیستم بازیابی اطلاعات نشان داده شده  است. بازخورد ارتباطی برای بهتر نمودن پاسخ سیستم به کار گرفته می‌شود [Gordon1988]. برای آشنا شدن با بازخورد ارتباطی می‌توانید [دستغیب۱۳۸۰] را ببینید.
<<<E:\yousefan\thesis\work\write\images\chapter2\scheme.gif>>>