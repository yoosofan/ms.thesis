ناهماهنگي در نگارش واژه‌هاي فارسي (عربي ، انگليسي ، ترکي ، مغولي و فرانسوي يا واژه‌هاي ديگر زبانهاي بيگانه‌ي آورده شده به زبان فارسي) گرچه ، بر اثر همساني نگارش کتابهاي درسي و مرکزهاي نشر و مجله‌هاي علمي و ادبي تا حد زيادي کاهش يافته است ولي در برخي از نوشته‌ها و کتابهاي غير درسي اين ناهماهنگي ديده مي‌شود[احمدی بیرجندی۱۳۶۸]. رواج صنعت چاپ و ماشينهاي تحرير و رايانه‌ها و شتاب زدگي در نوشتن ، بي‌دقتي را در درست و زيبا نوشتن دامن زده است. همچنين داده‌ها و صفحه‌هاي روي شبکه‌ي جهاني که برخي بايد روزانه تغيير کنند ، اين دردسر را چندين برابر کرده‌اند.