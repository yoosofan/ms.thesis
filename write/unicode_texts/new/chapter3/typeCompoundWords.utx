هنگام نوشتن واژه‌ی «خانه‌ها» باید «ها» در کنار «خانه» باشد و همزمان به آن نچسبد و به شکل «خانهها» درنیاید. بنابراین باید فاصله مجازی بین این دو نویسه گذارده شود. نویسه‌ای به نام فاصله مجازی (ZWNJ) در cp1256 و یونی‌کد وجود دارد که همین کار را انجام می‌دهد. این نویسه در بسیاری از واژه‌ها مانند «می‌روم» ، «گفته‌ام» ، ... به کار برده می‌شود. هنوز به درستی روشن نیست که این نویسه باید در چه ترکیبهایی به کار رود و کجا باید دو بخش واژه به هم چسبانده شوند و چه جاهایی باید فاصله معمولی (space) میان دو بخش گذاشته شود.