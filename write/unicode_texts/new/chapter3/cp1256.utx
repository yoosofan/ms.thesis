سپس شرکتهای نرم‌افزاری بزرگ دنیا که علاقه‌مند به فروش نرم‌افزارهای خود در کشورهای دیگر بودند به کمک همین روش (۱۲۸ حالت آزاد) کدی را ساختند که همه‌گیر شد. یکی از بزرگترین دردسرهای این کد برای فارسی رعایت نکردن ترتیب چهار نویسه‌ی ویژه‌ی فارسی (پ،چ،ژ،گ) بود. زیرا که این شرکتها پایه‌ی کار خود را بر زبان عربی گذاشته بودند و سپس فارسی را بدان افزوده بودند. برای هر زبان یا مجموعه‌ی زبان نزدیک به هم که با این روش کدگذاری شده بودند نام ویژه‌ای برگزیده شد[Scherer2000]. زیرا باید بگونه‌ای می‌شد فهمید که ۱۲۸ حالت آزاد را برای چه زبانی به کار برده‌اند. کد عربی با این روش cp1256 (یا windows1256) نامیده شد. این کد در ایران آنقدر همه‌گیر شد که آن را unicode می‌خوانند که نامگذاری نادرستی است.