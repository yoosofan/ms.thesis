امروزه پرونده‌های(files) نوشتاری فارسی با نرم‌افزارهای گوناگون نوشته می‌شوند. قالب(format) این پرونده‌ها اغلب همخوانی کمی با هم دارند. نرم‌افزارهایی همچون pe2 ، زرنگار ، کِلک ، نشر الف ، microsoft word (که نسخه‌های گوناگون آن فارسی را به یک شکل پشتیبانی نمی‌کنند) ، pdf ، ... هر کدام قالب پرونده‌ی ویژه‌ای دارند. کسانی نیز این نوشته‌ها را به تصویر تبدیل می‌کنند تا خواننده بتواند به سادگی آنها را بر روی هر رایانه‌ای بخواند. آماده کردن یک برنامه رایانه‌ای که همه‌ی این قالبها را بخواند اگر ناممکن نباشد بسیار سخت خواهد بود. پرونده‌های با قالب html (صفحه‌های شبکه جهانی) در این پایان‌نامه به کار گرفته شده‌اند. این پرونده‌ها قالب استاندارد و ویژه‌ای دارند که به سادگی می‌توان واژه‌های درون آنها را با برنامه خواند.