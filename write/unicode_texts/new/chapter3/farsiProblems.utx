زبان فارسی دربردارنده گنجینه بزرگی از زیباترین سروده‌ها و داستانها است. زبان فارسی یکی از پربارترین زبانهای دنیا است. کتابهایی چون مثنوی معنوی ، دیوان حافظ ، رباعیّات خیام و ... به زبانهای گوناگون گیتی برگردانده شده و بارها چاپ شده‌اند. برترین ویژگی این نوشته‌ها ، انسانی بودن آنها است بگونه‌ای که همه‌ی انسانها گرایشی درونی به این نوشته‌ها دارند.
	متأسفانه این درخت تنومند امروزه نیاز به توجه بیشتری دارد زیرا برای دنیای نوین آماده نشده است. پیرایش و ویرایش بر روی دیگر زبانهای دنیا خیلی پیشتر از این آغاز شده است. ساده کردن قاعده‌ها ، کم کردن قاعده‌هاي پيچيده و استثناها در زبان روزمره (نه زبان ادبي)، يکسان کردن گفتار و نوشتار روزمره ، به کارگيري تعداد کمي وا‍ژه واصطلاح ، گسترش استانداردهاي آماده شده براي زبان از کارهايي است که بر روي بسياري از زبانها انجام شده است. استادان زبان انگليسي و زبان‌شناسان ، بسياري از قاعده‌هاي اين زبان را پيراسته‌اند و يادگيري و به کارگيري اين زبان را ساده نموده‌اند . براي نمونه در نوشتار امروزي انگليسي کمتر حرفها به هم چسبيده نوشته مي‌شوند و واژه‌ها و اصطلاحهاي کمي ، بويژه در نوشته‌هاي علمي ، به کار گرفته مي‌شود. ويراشهاي انجام شده در زبان انگليسي بسيار بر کارهاي رايانه‌اي ، که بر پايه زبان انگليسي هستند ، اثر داشته است و به پيشرفت نرم افزارهاي رايانه‌اي کمک نموده است . پيرايشهايي که در زبان انگليسي انجام شده است ، بسياري از پيچيدگيهاي ساخت نرم افزارهايي براي اين زبان را کاسته است و به نوبه‌ی خود ساخت نرم افزار رايانه‌اي گسترش استاندارد آن زبان را در پي داشته است.